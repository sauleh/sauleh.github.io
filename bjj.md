---
layout: pageAuto
author_profile: true
permalink: /bjj/
title: جوجیستوی برزیلی
tags: [bjj]
modified: 9-29-2022
comments: true
---

این صفحه به معرفی هنر رزمی جوجیتسوی برزیلی اختصاص دارد. از سال ۲۰۰۶ تا سال ۲۰۱۸ به مدت ۱۲ سال (بجز وقفه‌های کوتاه) بصورت جدی این هنر رزمی را دنبال کرده‌ام. قبل از آن از سال ۱۹۹۷ تا سال ۲۰۰۵ نیز مشغول هنرهای رزمی مختلف به ویژه جودو و کاراته سبک کیوکوشین بوده‌ام. با توجه به اقبال ویژه‌ای که در سال‌های اخیر به جوجیتسو شده است، مخصوصا در قشر تحصیل‌کرده و به ویژه در میان مهندسین و مخصوصا مهندس‌های کامپیوتر، علاقمند هستم دانش و مهارت خود در این زمینه را با دوستان، همکاران و دانشجویان عزیز به اشتراک بگذارم. 

مارک زاکربرگ بنیان گذار فیس‌بوک و مدیرعامل شرکت meta از آدم‌های معروف اخیر است که خبر تمرین کردنش در این سبک بیرون آمده است (<a href="https://grapplinginsider.com/mark-zuckerberg-trains-brazilian-jiu-jitsu/"> منبع </a>). متفکر، فیلسوف و عصب‌پژوه مشهور <a href="https://en.wikipedia.org/wiki/Sam_Harris">Sam Harris</a> نیز جوجیتسو تمرین می‌کند و چند <a href="https://www.samharris.org/blog/the-pleasures-of-drowning">مقاله</a> در مورد فواید آن نوشته است. آقای Lex Fridman محقق معروف هوش مصنوعی و دارنده پادکست معروف در این زمینه نیز سالهاست که جوجیتسو کار می‌کند و کمربند مشکی جوجیستو است. لیستی از آدم‌های مشهور که جوجیتسو تمرین می‌کنند در <a href="https://www.letsrollbjj.com/celebrities-that-train-brazilian-jiu-jitsu/">اینجا</a> آمده است. تعداد کارمندانی که جوجیستو تمرین می‌کنند در شرکت‌های بزرگی مثل گوگل و فیس‌بوک به اندازه‌ای زیاد است که کلاس‌های جوجیستو را داخل شرکت برگزار کرده و لباس با برند شرکت تولید کرده‌اند (<a href="https://jitsmagazine.com/facebook-and-google-employees-start-training-bjj-in-company-gis-and-rashguards/">منبع</a>). وقتی در سیاتل تمرین می‌کردم بسیاری از هم‌تمرینی‌های من از مهندس‌ها و مدیران شرکت‌های گوگل، مایکروسافت، اسپیس ایکس و برخی نیز پزشک جراح بودند.

جوجیتسو در مرحله اول دانش و هنر حرکت موثر و کارای بدن انسان برای رسیدن به مقصود است (مثلا بلند شدن از روی زمین یا از توی ماشین). در مرحله دوم حرکت موثر و کارای بدن یک انسان در مقابل بدن انسانی دیگر که مقاومت می‌کند برای رسیدن به هدف (مثلا کنترل کردن، بیهوش‌کردن یا شکستن). بدلیل جایگشت‌های غیر قابل شمارش بدن دو انسان نسبت به هم و نسبت به زمین، هنوز تکنیک‌ها و فنون جدیدی ابداع می‌شوند. به دلیل پیچیدگی این هنر و نقش خلاقیت در آن است که آنرا شطرنج بدنی نامیده‌اند و در میان تحصیل‌کرده‌ها طرفداران زیادی پیدا کرده است.

جنبه جذاب دیگر این هنر ترکیب موثر بودن و امینت آن است. مثلا شاید شما سبک تای چی چوان را دیده باشید (البته من خودم در این سبک تمرین کرده‌ام و به آن علاقمند هستم). اما تمرکز این سبک روی برتری یافتن بر حریف نیست و در نتیجه شما در راستای برتری یافتن بر یک حریف تمرین نکرده و آموزش نمی‌بینید. اما در جوجیتسو شما حداکثر برتری را بر طرف مقابل که بیهوش کردن او یا شکستن اندام او است را هر جلسه تمرین می‌کنید. این ممکن است خواننده را نگران کند که این سبک خشنی است. درحالیکه اینگونه نیست. در سبک جوجیستوی برزیلی ضربه نداریم. همه حرکات در راستای کنترل کردن حریف و برتری یافتن بر او می‌باشد. در هنگام تمرین شما حریف را تا مرز بیهوشی یا مرز پارگی رباط پیش می‌برید. اما بصورت کنترل شده. در نهایت با متوجه شدن حریف از برتری شما با اشاره او شما از اول شروع می‌کنید. در نتیجه میزان امنیت این ورزش رزمی نسبت به میزان موثر بودن آن بسیار بسیار بالاست.

در مقابل هر از گاهی آدم با هنرجویانی مواجه می‌شود که ادعا می‌کنند فنونی را بلد هستند که چشمان حریف را کور کرده یا پوست صورت او را می‌کند یا درجا او را می‌کشد. اما هیچگاه عملا چنین تکنیکی را امتحان نکرده‌اند. اگر کرده بودند، الان در زندان بودند. همچنین ورزش‌های رزمی دیگری مثل بوکس هستند که بسیار موثر هستند ولی ضربه‌های پیاپی به سر باعث آسیب‌دیدگی آنها می‌شود.

در نتیجه می‌بینیم که ورزش جوجیستو ترکیب ظریفی از امنیت و موثر بودن را ارائه کرده که هنرجویان بسیاری را در سر تا سر جهان مجذوب خود کرده است.

جنبه دیگری از جوجیستو که برای من بسیار جذاب است شکستن غرور است. هر چقدر هم که کسی قوی باشد بالاخره باید یک روزی تسلیم شود. چون حرکات هم تکنیک‌ها هم سریع و تصادفی نیست، نمی‌تواند ادعا کند که اتفاقی شد. همچنین شما هر کسی باشید، با هر مرتبه اجتماعی که داشته باشید، عرق شما با عرق هم‌تمرینی‌های شما قاطی خواهد شد. از این جهت افراد مغرور یا شکسته و خاکی می‌شوند یا ادامه نمی‌دهند. این بین هنرجویان این سبک معروف و شناخته شده است. 

آخرین نکته اینکه به دلیل ضعف بدنی یکی از بنیان‌گذاران این سبک، تکنیک‌های این سبک (که از جوجیستوی ژاپنی منشعب شده) به گونه‌ای تغییر کرده‌اند که هنرجوی ضعیف با تکنیک بهتر بتواند بر هنر جوی سنگین‌تر و قوی‌تر پیروز شود. این ویژگی نیز از دلایل محبوبیت این سبک شده است.

جوجیستو هنر و دانشی است که با انجام دادن کسب می‌شود. با این وجود اساتید و منابعی هستند که اصول این هنر رزمی را به خوبی توضیح می‌دهند. بعضی از منابع مورد علاقه من در زیر آمده‌اند.

<ul>
<li>
<a href="https://www.youtube.com/playlist?list=PL2Rmj8Dog7lU_iDoCCyQVYIWNz6U31Wee">Science of Jiu Jitsu</a> by Damian Maia
</li>
Any instructional video from <a href="https://www.youtube.com/channel/UCaOR6f52KgukVspCBaQi5Rg/videos">Rickson Gracie</a>
<li>
Any instructional video from <a href="https://www.youtube.com/watch?v=BivcEB-1MCY">Ryan Hall</a>
</li>
<li>
Any instructional video from <a href="https://www.youtube.com/watch?v=9RWctJzaSxo">John Danaher</a>
</li>
<li>
The <a href="https://www.youtube.com/c/BjjSuperDeals">BJJ Fanatics</a> YouTube channel by Bernardo Faria.
</li>
<li>
Any instructional from <a href="https://www.youtube.com/c/SilverFoxBJJ">Silver Fox</a>.
</li>
<li>
<a href="https://www.youtube.com/playlist?list=PLPqGwjjNV_5ePWGW0InUhj44Qncbfj2XB">The 32 principles of Jiu Jitsu</a> By Ryron and Rener Gracie. Introduction video available on <a href="https://www.youtube.com/watch?v=lS8LNQyXCqs">BJJ Fanatics</a>.
</li>
</ul>

چنانچه علاقمند به دریافت اطلاعات بیشتر در مورد تمرین جوجیستو با من هستید می‌توانید به من <a href="https://t.me/Sauleh">پیام</a> دهید.


عناوین گواهی‌نامه‌های رسمی من در هنرهای رزمی به شرح زیر است.

<ul>
<li> کمربند مشکی درجه دو جوجیتسوی برزیلی از استاد <a href="https://graciebarra.com/redmond-wa/team/rodrigo-lopes/">Rodrigo Lopes</a> (سال ۲۰۱۸) </li>
<li> کمربند مشکی فدراسیون کاراته و سبک کیوکوشین زیر نظر استاد سید مرتضی خوشی  (سال ۱۳۷۹، شماره گواهینامه ۸۰۶-۱۹-۲۰۳۴) </li>
<li> گواهینامه مربی‌گری درجه سه سبک کیوکوشین زیر نظر کانچو ماتسوشیما (سال ۱۳۷۹، شماره گواهینامه ۳۹۶) </li>
<li> کمربند مشکی دان دو سبک کیوکوشین زیر نظر استاد بهنام اسماعیلی  (سال ۱۳۸۱، شماره گواهینامه ۶۱۳۴) </li>
<li> کمربند جودو کیو چهار زیر نظر استاد محمد کیهان (سال ۱۳۸۲، شماره گواهینامه ۲۰۶/۱۷۷۶۵) </li>
</ul>

چنانچه علاقمند به جزئیات بیشتر در رابطه با سابقه من در هنرهای رزمی هستید <a href="/ma"> این </a> صفحه را ببینید. 

