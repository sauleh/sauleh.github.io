---
layout: pageAuto
author_profile: true
permalink: /bjj/
title: Brazilian Jiu Jitsu
tags: [bjj, mma, kyokushin, karate, judo]
modified: 9-29-2022
comments: true
---
از سال ۹۶ که برگشتم تهران به فکر تاسیس یک مدرسه جوجیستو بودم ولی به خاطر مشغله زیاد، فرصت نشد. حالا که به لطف مدیریت تربیت‌بدنی دانشگاه این امکان فراهم اومده یه چند کلمه‌ای در مورد داستان هنرهای رزمی خودم می‌نویسم.

من از بچگی با دیدن فیلم‌های بروسلی به ورزش‌های رزمی علاقمند شدم. وقتی سال ۷۶ وارد دانشگاه شدم در گوشه تربیت‌بدنی دیدم چند نفر با لباس سفید مشت و لگد می‌زنند. تنها هنر رزمی که شنیده بودم کاراته بود. فکر می‌کردم آنها هم کاراته کار می‌کنند. بعد از چند هفته متوجه شدم تکواندو کار می‌کنند. یکسال با آنها تمرین کردم تا اینکه استادمون از دانشگاه رفت.

از تربیت‌بندی سراغ گرفتم گفتند استاد سید مرتضی خوشی سبک کیوکوشین کاراته را در دانشگاه شروع کرده. با استاد خوشی نزدیک ۴ سال تمرین کردم و کمربند مشکی دان یک خود را از فدراسیون کاراته دریافت کردم. 

استاد خوشی هم از دانشگاه رفت و استاد اسماعیلی جای ایشون رو گرفت. کمتر از یکسال با ایشون تمرین می‌کردم تا از ایشون هم دان دو کاراته سبک و گواهی مربی‌گری درجه ۳ را دریافت کردم. 

مدتی بود استاد کیهان را که در دانشگاه جودو تدریس می‌کرد زیر نظر داشتم. حدود یکسال هم با استاد کیهان جودو تمرین کردم.

با توجه به علاقه زیادی که به هنرهای رزمی داشتم. بعد از ورود به دانشگاه ایالتی میشیگان هم دنبال باشگاه رزمی اونها گشتم. یک باشگاه کوچک داشتند که سبک تانگ سودو کار می‌کردند. تعدادشون کم بود و مربی هم نداشتند. باشگاه جودوی دانشگاه فعال‌تر بود. حدود یکسال هم با اونها جودو تمرین کردم. استادمون Tom Sheehan بود.

<img src="http://supportforstudents.msu.edu/files/editor/1442796405-judo2.jpg" alt="Tom Sheehan, on the right">